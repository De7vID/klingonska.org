<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
<TITLE>chovnatlh cha' &ndash; Qo'noS QonoS &ndash; Klingonska Akademien</TITLE>
<link rel="stylesheet" type="text/css" href="../includes/page.css" />
<link rel="stylesheet" type="text/css" href="../includes/pagestats.css" />
</HEAD>
<BODY BGCOLOR="#FFFFFF">

<div id="head">
<!-- begin:status -->
<div id="pagestats">
  <span id="crumbs">
    <a href="http://klingonska.org/">Home</a> &gt;
    <a href="http://klingonska.org/qq/">Qo&rsquo;noS QonoS</a> &gt;
    <a href="http://klingonska.org/qq/qq0002.html">chovnatlh cha&rsquo;</a>
  </span>
  <span id="pubdate">
    Updated <time pubdate datetime="2006-07-28">July 28, 2006</time>
  </span>
</div>
<!-- end:status -->

<H1 ALIGN=CENTER><A HREF="./"><IMG SRC="pics/qqtitle.gif" ALT="Qo'noS QonoS" WIDTH=620 HEIGHT=126 BORDER=0></A></H1>
</div>

<TABLE WIDTH="100%" BORDER=0>
<TR>
  <TD><H2 ALIGN=LEFT>chovnatlh cha'</H2></TD>
  <TD><H2 ALIGN=RIGHT>DIS cha'SaD, jar cha'</H2></TD>
</TR>
</TABLE>

<HR NOSHADE SIZE=5>

<TABLE CELLSPACING=20 BORDER=0 WIDTH=75% ALIGN=CENTER>

<TR><TD>
<H3 ALIGN=CENTER>ghItlhvam HIDjolev</H3>
 <UL>
  <LI><A HREF="#art1">juHDajDaq 'elIyan yIcheghmoH</A>, qonta' Holtej
  <LI><A HREF="#art2">qatlh puv muD Duj?</A>, qonta' Qov
  <LI><A HREF="#art3">paqvam vIlaDnIS'a'?</A>, qonta' 'angghal
 </UL>

</TD></TR>
<TR><TD><HR NOSHADE></TD></TR>
<TR><TD>

<H1 ALIGN=CENTER><A NAME="art1">juHDajDaq 'elIyan yIcheghmoH</A></H1>
<P ALIGN=CENTER>qonta' Holtej

<P>ghu' potlh vIqel.  juHDajDaq 'elIyan yIcheghmoH.  qaSDI' tera' jar wa'maH
wa', <I>Cuba</I>vo' HatlhvamDaq lengtaHvIS 'elIyan,
SoSDaj, latlh je, Hegh HochHom.  Heghbe' 'elIyan neH.  luSam negh, 'ej
SepvamDaq luqem.  <I>Florida</I> Dab SoSDaj qorDu'.  DaH
luQorgh SoSDaj qorDu'.  javben bogh 'elIyan, ghaHvaD Hoch luwuq latlh.
wuqHa'bej.

<P><I>Cuba</I>vo' tlheDpa' 'elIyan SoS, juHmey pIm Dab SoSDaj
vavDaj je.  roD vavDaj juH Dab.  Hoch Hogh, cha' jaj SoSDaj Such.  Qorghbej
vavDaj.  <I>Cuba</I>vo' tlheD SoSDaj, 'elIyan quchlaw'.
<I>Cuba</I> Dabmo' qorDu'na'Daj, <I>Cuba</I> cheghnIS.


<P>qatlh SIbI' <I>Cuba</I> cheghbe'?  <I>Cuba</I> qum par qummaj.  ratlh neHmo' <I>Florida</I> Dabbogh <I>Cuba</I>ngan (woQ
lughajlaw'), ngach ngoch chenmoHwI'ma'.  rewbe' mojmoH 'e' nIDchugh qummaj,
chutvam qIlnIS che'wI'ma'.  Sengvam vIyajbe'bej.  Sep pImDaq ghaHchugh
puqloDwI', 'ej yaHHa' 'e' chaw'be' qumvetlh (qummaj parmo' qumvetlh'e'),
pubbej 'IwwIj.  jIQay'bej.  yaHHa' puqloDwI' 'e' vIqapmo', yaHHa' 'elIyan
'e' vIqapnIS.


<P>batlh mavangnIS.  chegh 'elIyan 'e' yIchaw'!

</TD></TR>
<TR><TD><HR NOSHADE></TD></TR>
<TR><TD>

<H1 ALIGN=CENTER><A name="art2">qatlh puv muD Duj?</A></H1>
<P ALIGN=CENTER>qonta' Qov

<P>tlhIngan tIgh DaHaDchugh, toQDuj boghovba'. loghDaq lenglaH toQDuj.
Hovmey Hop SIchmeH, Do tIn leHlaH. puvmeH Dujvam, muD poQbe'lu'.  logh
'ellaHbe' Hoch puvbogh Dujmey.  loghDaq lengpa' mut, muDDaq puvchoH.
muDDaq puvmeH, Dujmey Sar 'oghlu'ta'. puvmeH mIw QeD je SovchoHlu'ta'.


<P>puvmeH QeD boyajlaHpa', loS qechmey nap boyajnIS. wej qechmey
jatlhchu'mo' <I>Isaac Newton</I>, luponglu'meH,
<I><I>Newton</I> chut</I> jatlhlu':


<UL>
<LI><I><I>Newton</I> chut wa'DIch</I>: Doch
SIghbe'chugh HoS, choHbe' Doch lurgh Do je.

<LI><I><I>Newton</I> chut cha'DIch</I>: Doch
SIghchugh HoS, HoS lurghDaq choHchoH Doch Do lurgh je, 'ej HoS rur choH.

<LI><I><I>Newton</I> chut wejDIch</I>: Doch cha'DIch
yuvchugh Doch wa'DIch, Doch wa'DIch yuvnIS Doch cha'DIch.  jaS yuvbe'.  rap
HoSmey.
</UL>

<P><I>Bernoulli</I> qech 'oH qech loSDIch'e'. nom vIHchugh
SIp taS joq, vaj jeDHa' SIp taS joq.  QIt vIHchugh, vaj jeD.
vInapmoHqu'ta'.  'ach yap 'e' vItul.


<P>qatlh puv muD Duj?  QuQmo'?  ghobe'.  QuQ Hutlhchu'bogh Dujmey'e'
lutu'lu' 'ej puvbej.  muDmo' puv.  DujwIj Dopmey jeq vIHbe'bogh telmey.
 'et lurghDaq vIHtaHvIS Duj, muD luwav telmey. Dung ghoS wa' 'ay'.  bIng
ghoS latlh 'ay'.  beQchu'be'mo' tel, 'ej loQ taH tel, jaS cha' 'ay'mey
SIgh.  tel tlha' Dung muD 'ach bIngDaq bIng muD yuv tel.  <I>Newton</I> chut wejDIchmo', bIngDaq yuvDI' tel, DungDaq
yuvnIS muD 'e' boSov.  puv Duj 'e' boQ wanI'vetlh. ghaq je latlh wanI': nom
Dung muD yuv. QIt bIng muD yuv.  <I>Bernoulli</I> qechmo',
bIng muD jeD law' Dung muD jeD puS.  (muD naQ'e' SIghbe'ba' Duj; Duj muD
Sum neH vIqel).  SuvwI' qu' rur muD jeD, vaj tel 'uy'Ha'.  ghurtaHvIS tel
Do, ghur je tel 'uy'Ha'ghach.  DujDaq tlham HoS SIch 'uy'Ha'ghachvetlh,
puvchoH Duj.


</TD></TR>
<TR><TD><HR NOSHADE></TD></TR>
<TR><TD>


<H1 ALIGN=CENTER><A NAME="art2">paqvam vIlaDnIS'a'?</A></H1>
<P ALIGN=CENTER>qonta' 'angghal

<P>qen <I>Hov leng</I> paq vIlaD. <I>Star Trek: Vulcan's
Forge</I> 'oH pongDaj'e'.  paqvam luqon cha' Humanpu'. <I>Josepha Sherman Susan Shwartz</I> je chaH qonwI'pu''e'. wejwen
vIqIH. paqvam vIqemta' 'ej paqwIjDaq pongchaj ghItlh.  ghIq majawchuq. ghIq
tachDaq maghoS 'ej HIq wItlhutlh. valchu' be'pu'vetlh 'ej jaqchu'
be'pu'vetlh. SaH latlh qonwI'pu'. jaw Hoch. tlhutlh Hoch. wanI' tIv
Hoch. ram veb latlh vengDaq SopmeH maghomqa'. novqu' Soj 'ach 'eyqu'.
wanI' tIvqa' Hoch. Qe'vo' mamej 'ej lopno' SuchmeH mebpa'meyDaq maleng. SaH
cha'vatlh qonwI'pu'. tlhutlhchu'qa' Hoch. Dajqu'. jaj veb juHwIj
vIchegh.


<P>toH, paqvetlh vIlaD. bIqaw'a'. paqvetlh vIDellaw'. Hoch
vI'ang, vIneHbe'.  pegh HochHom. Dochmey puS vIja'.

<P>wa'DIch: paqDaq tlhInganpu' Datu'be'. Humanpu' vulqanganpu' romuluSnganpu'
je Datu' 'ach Dach tlhInganpu'. tlhInganpu' tu'lu'be'mo' lujbe' paqvam, 'ach
jIQuchHa'.


<P>cha'DIch: ghob pagh. Hegh nuvpu' puS 'ej ropmo' Hegh HochHom. wejpuH.


<P>wejDIch: Debmey DaparHa'chugh vaj paqvam DaparHa'. DebmeyDaq qaS Hoch.
vulqan Deb latlh yuQ Deb je DISuch. Deb Deb Deb. potlh 'e' Harlaw' DIvI'
'ach vISaHbe'.

<P>yIyajHa'Qo'. pov qonwI'pu' 'ach tlhIngan lut 'oHbe' lutvam'e'. tlhInganpu'
ngaS paqchaj veb. 'e' muja'. chaq 'oH vItIv. vIlaDDI' qaja'.


</TD></TR>
</TABLE>

<HR NOSHADE SIZE=5>

<TABLE BORDER=0 WIDTH=100% ALIGN=CENTER VALIGN=CENTER>
<TR ALIGN=CENTER>
 <TD WIDTH=175><A HREF="qq0001.html"><IMG
   WIDTH=175 HEIGHT=56 BORDER=0 SRC="pics/hed.gif"
   ALT="[HeD]"></A></TD>
 <TD><A HREF="http://www.kli.org/QQ/index.html"><IMG
   WIDTH=122 HEIGHT=82 BORDER=0 SRC="pics/qqbutton.gif"
   ALT="[Qo'noS QonoS]"><P><I>Qo'noS QonoS</I>juH jaH</A></TD>
 <TD><A HREF="http://www.kli.org/"><IMG
   WIDTH=81 HEIGHT=82 BORDER=0 SRC="pics/klibutton.gif"
   ALT="[tlhIngan Hol yejHaD]"><P>tlhIngan Hol yejHaD juH jaH</A></TD>
 <TD WIDTH=175><A HREF="qq0003.html"><IMG
   WIDTH=175 HEIGHT=56 BORDER=0 SRC="pics/duv.gif"
   ALT="[Duv]"></A></TD>
</TR>
</TABLE>


</BODY>
</HTML>
